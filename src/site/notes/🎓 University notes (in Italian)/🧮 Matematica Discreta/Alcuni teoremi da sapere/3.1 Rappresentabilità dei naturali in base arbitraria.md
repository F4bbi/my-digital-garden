---
{"dg-publish":true,"permalink":"/university-notes-in-italian/matematica-discreta/alcuni-teoremi-da-sapere/3-1-rappresentabilita-dei-naturali-in-base-arbitraria/","created":"2022-03-24T08:41:46.988+01:00","updated":"2023-01-23T16:22:16.494+01:00"}
---

# Rappresentabilità dei naturali in base arbitraria
## Teorema
Sia $b \in \mathbb N$ con $b \geq 2$. Ogni numero $n \in \mathbb N$ è rappresentabile in base $b$, cioè esiste una successione $\{\varepsilon_i\}_{i \in \mathbb N}$ composta da interi $0 \leq \varepsilon_i < b_i$, che sia definitivamente nulla, ovvero per la quale esiste un valore $k \in \mathbb N$ per cui $\varepsilon_i = 0 \ \forall i > k$, e tale che $n = \sum_{i = 0}^{\infty} \varepsilon_i \cdot b^{i}$. Inoltre, se esiste un'altra tale successione  $\{\varepsilon'_i\}_{i \in \mathbb N}$, vale $\varepsilon'_i = \varepsilon_i$ per ogni $i \in \mathbb N$.
## Dimostrazione 
### Esistenza
Ogni $n$ è rappresentabile in base $b$?
Procediamo per induzione su $n \in \mathbb N$ di seconda forma.
$n=0$ *(BASE DELL'INDUZIONE)*
Osserviamo che essendo $n = 0$ posso esprimere $0$ come una somma polinomiale di zeri.
$n=0=\sum_{i\in \mathbb N}^{}0\cdot b^i$

$n \geq 1, \forall k<n \implies n$ *(PASSO INDUTTIVO)*
Assumiamo per ipotesi induttiva che tutti i $k \in \mathbb N$, con $k<n$ si possa rappresentare in base $b$.
Dobbiamo dimostrare che anche $n$ ammette una tale rappresentazione in base $b$.
Consideriamo la divisione euclidea tra $n$ e $b$. 
$$n = q \cdot b +r, \ \ 0 \leq r < |b|$$
Per ipotesi sappiamo che $b \geq 2$, quindi vale $q<q\cdot b \leq qb+r =n$
Poichè $q < n$, grazie all'ipotesi induttiva, $q$ si può rappresentare in base $b$, ovvero $\exists \{\delta_i\}_{i \in I}$ in $I_b$ definitivamente nulla e $$q = \underline{\sum_{i = 0}^{\infty}\delta_i \cdot b^i}$$
Segue che: 
$$\begin{aligned}
n &= \underline{(\sum_{i = 0}^{\infty}\delta_i \cdot b^{i})}b + r \\ 
&= \sum_{i = 0}^{\infty}\delta_i \cdot b^{i+1} + r 
\end{aligned}$$
Sia ora $r = \varepsilon_0$. Effettuando un cambio di indice ($j = i+1$), otteniamo: 
$$n = \varepsilon_{0} + \sum_{j = 1}^{\infty}\delta_{j-1} \cdot b^{j}= \varepsilon_{0}b^{0} + \delta_{0}b^{1}+ \delta_{1}b^{2}+ ... = \sum_{i \in \mathbb N}{\ \varepsilon_{i}b^{i}}$$
Il passo induttivo è stato fatto. Grazie al principio di induzione di seconda forma, ogni $n$ è rappresentabile in base $b$.

### Unicità
Possono esistere due diverse rappresentazioni per un $n$?
Procediamo per induzione su $n \in \mathbb N$ di seconda forma.

$n=0$ *(BASE DELL'INDUZIONE)*
Se $n = 0$ allora tutti gli addendi della sommatoria saranno nulli $\implies \varepsilon_{i} = 0 \ \ \forall i \in \mathbb N$

$n > 0, \forall k < n \implies n$ *(PASSO INDUTTIVO)*
Sia $n > 0$. Assumiamo che ogni $k \in \mathbb N$ con $k < n$ ammette una sola rappresentazione in base $b$ (ipotesi induttiva). Dobbiamo provare che ciò è vero anche per $n$.
Siano $\{\varepsilon_i\}_{i \in \mathbb N}$, $\{\varepsilon_i'\}_{i \in \mathbb N}$ due successione definitivamente nulle. Proviamo che $\varepsilon_{i} = \varepsilon_i' \ \  \forall i \in \mathbb N$. Osserviamo che:
$$n = \sum_{i = 0}^{\infty} \varepsilon_i \cdot b^{i} = \varepsilon_{0} + b(\sum_{i = 1}^{\infty}\varepsilon_{i} \cdot b^{i-1} )$$
$$n = \sum_{i = 0}^{\infty} \varepsilon_i' \cdot b^{i} = \varepsilon_{0}' + b(\sum_{i = 1}^{\infty}\varepsilon_{i}' \cdot b^{i-1} )$$
dove $\varepsilon_{0}, \ \varepsilon_0'$ sono i resti delle divisioni di n per b. Ma per l'unicità della divisione euclidea vale $\varepsilon_{0} = \varepsilon_0'$.
Stesso discorso per i quozienti, che inoltre risultano per definizione $< n$. Segue, cambiando gli indici della sommatoria:
$$q = \sum_{j = 0}^{\infty} \varepsilon_{j+1} \cdot b^{j} = \sum_{j = 0}^{\infty} \varepsilon_{j+1}' \cdot b^{j} < n$$
In conclusione si ha che $\varepsilon_{i}= \varepsilon_i{'} \ \ \forall i \in \mathbb N$.
Il passo induttivo è stato fatto. Dunque, grazie al principio di induzione di seconda forma, ogni $n \in \mathbb N$ ammette una sola rappresentazione in base $b$.